### Sorulara yararlı bir şekilde nasıl cevap verilir
---

**Kibar olun.**

Sorunlardan kaynaklanan sıkıntılar insanları öyle olmadıkları zamanlarda bile kaba veya aptal gösterebilirler.

**İlk kabahatliye çevrim dışı cevap verin.**

Gerçekten hata yapmış birini herkesin önünde küçük düşürmeniz gerekmez. Bir acemi arşivleri nasıl tarayacağını veya SSS'ın nerede bulunduğunu bilemeyebilir.

**Şayet cevaptan emin değilseniz, bunu açıkca belirtin!**

Yanlış ama otoriter tarza verilmiş bir cevap hiç cevap vermemekten daha kötüdür. Kimseyi yanlış bir yola sürüklemeyin. Dürüst ve alçak gönüllü olun; akranlarınıza ve takipçilerinize iyi örnek olun.

**Yardımcı olamıyorsan, bari köstek olma.**

Yardım isteyen kişinin ayarlarını karman çorman edecek şakalar yapmayın. Bunları talimatlar olarak algılayanlar olabilir.

**Sorunu anlamaya yönelik sorular sorun, ayrıntılara ulaşmaya çalışın.**

Şayet bu işte iyi iseniz, karşınızdakiler yeni şeyler öğrenecektir ve belki siz de. Kötü sorulmuş soruları, iyi sorular halinde dönüştürmeye çalışın. Unutmayın ki bir zamanlar sizlerde çaylaktınız.
Bazı zamanlarda sadece [RTFM](http://docs.comu.edu.tr/howto/smart-questions-interpret.html) diye cevaplamak haklı görülebilse bile, tembel bir adama cevap verirken bir kılavuza yönlendirmek daha iyi olabilir. Hatta arama motorlarında kullanılmak üzere bir anahtar kelime bile olabilir.

**Şayet soruyu tamamen cevaplayacaksanız, gereken önemi gösterin.**

Yanlış araçlar kullanan insanlara, doğru yolu gösterin, orada cebelleşmelerine izin vermeyin. Soruları ve sorunları daha düzgün kalıplar haline sokun.

**Çevrenizdeki insanların sorulardan bir şeyler öğrenmesini sağlayın.**

Bir soruyu cevapladığınız zaman, kendi kendinize şu soruyu sorun: "Hangi SSS veya kılavuz üzerinde değişiklikler yapmalıyız ki bu tür sorular bir daha sorun olarak ortaya çıkmasın?" Daha sonra bu kılavuza bir yama gönderin.

Şayet soruyu cevaplamak için araştırma yapmış iseniz, cevabı uydurmuş gibi görünmektense, yetenek ve becerilerinizin ortaya çıkmasına izin verin. İyi bir soruya cevap vermek, birini bir öğünlük yemek ile beslemek ile aynıdır ama gerekli yenetekleri kazanmaları için örneklerle anlatarak sağlamak ona balık tutmayı öğretmek olacaktır.

