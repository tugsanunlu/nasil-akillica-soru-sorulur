### Cevapları Yorumlarken > RTFM ve STFW: Gerçekten çuvalladığınız nasıl söylenir
---

Antik ve kutsal kabul edilen bir gelenek vardır: Şayet "RTFM" içeren bir ileti alırsanız, bunun anlamı Allahın Belası Kılavuz Sayfalarını Oku (Read The Fucking Manual) demektir. Bunu söyleyen kesinlikle haklıdır. Gidin ve okuyun.

RTFM göreli olarak daha genç bir akrabaya sahiptir. Şayet "STFW" içeren bir ileti alırsanız, bunun anlamı Lanet Olası İnternet'i Ara (Searched The Fucking Web) demektir. Bunu söyleyen de kesinlikle haklıdır. Gidip ve arayın ("Google arkadaşınızdır" bunun biraz yumuşak söylenişidir).

Web forumlarında, forum arşivlerini taramanız da söylenebilir. Bazen sorunuzun önceden sorulup çözüldüğü konunun başlangıcını gösterecek kadar nazik olanlar olabilir ama buna güvenmeyin ve sormadan önce kendiniz arama yapın.

Bu tür mesajlar yollayan kişiler, genellikle bu bilgilerin kamuya açık alanda var olduğunu bilen kişilerdir. Bu iletiyi yollayan kişi (a) bu bilgiye ulaşmanın çok kolay olduğunu düşünüyordur, (b) buralarda arama yaparak, hazır mama ile beslenmekten daha fazla şey öğrenebileceğinize inanıyordur.

Bu tür bir durumda kırılmayın/üzülmeyin, bunu yazan kişi size kaba bir şekilde saygı göstermekte ve sizi yok saymamaktadır. Bu büyükannemin zamanından kalma saygı anlayışı için ona teşekkür etmelisiniz.