### Sorulmaması gereken sorular
---

Aşağıda üstatların cevap vermeye değmeyeceğini düşündüğü, bazı klasik aptalca sorular bulacaksınız:

- [X uygulamasını veya kaynak kodunu nereden bulabilirim?](#q1)
- [Y'yi yapmak için X'i nasıl kullanabilirim?](#q2)
- [Kabuk ayarlarımı nasıl yapabilirim?](#q3)
- [AcmeCorp belgesini, Bass-o-matic dosya dönüştürücü kullanarak TeX dosyasına dönüştürebilir miyim?](#q4)
- [Yazılımım, ayarlarım, SQL girdilerim çalışmıyor.](#q5)
- [Windows makinemle ilgili bir sorunum var, yardım edebilir misiniz?](#q6)
- [Yazılımım çalışmıyor. Sanırım sistemdeki X bozuk.](#q7)
- [Linux veya X'i yüklerken sorun yaşıyorum. Yardım eder misiniz?](#q8)
- [Root parolasını nasıl kırarım? Sohbet Kanalları yöneticileri haklarını nasıl çalarım? Başkalarının e-postalarını nasıl okurum?](#q9)

#### <a name="q1"></a> **X uygulamasını veya kaynak kodunu nereden bulabilirim?**
::: tip
Benim bulduğum yerden, -- internette bir aramadan sonra. [Google'ı](http://www.google.com.tr/) nasıl kullanacağınızı bilmiyor musunuz?
:::

#### <a name="q2"></a> **Y'yi yapmak için X'i nasıl kullanabilirim?**
::: tip
Şayet yapmak istediğiniz şey Y ise, bu sorunu çözmek için uygun olmayan bir yöntemi kullanarak, bu sorunu nasıl çözeceğinizi sormayın. Bu şekilde sorulmuş sorular, X hakkında cahil ve çözmeye çalıştığınız Y sorunu hakkında tam bir bilgiye sahip olmayan insanlar olduğunuz izlemini uyandırır. Genelde bu tür insanlarla, sorunlarını açıklayana kadar ilgilenmemek en iyi yöntemdir.
:::

#### <a name="q3"></a> **Kabuk ayarlarımı nasıl yapabilirim?**
::: tip
Bu soruyu soracak kadar zeki isen [RTFM](http://docs.comu.edu.tr/howto/smart-questions-interpret.html) dan sonra çözümü kendin bulacak kadar da zekisindir.
:::

#### <a name="q4"></a> **AcmeCorp belgesini, Bass-o-matic dosya dönüştürücü kullanarak TeX dosyasına dönüştürebilir miyim?**
::: tip
Dene ve gör. Eğer denersen; (a) cevabı öğrenmiş olursun (b) benim vaktimi boşa harcamamış olursun.
:::

#### <a name="q5"></a> **Yazılımım, ayarlarım, SQL girdilerim çalışmıyor.**
::: tip
Bu bir soru değil, "Yirmi soruda senin gerçek sorununu anlama" gibi bir oyunla ilgilenmiyorum. Yapacak daha iyi işlerim var. Bu tip bir şeye vereceğim tepki şunlardan biridir:
* Eklemek istediğin başka birşey var mı?
* Hımm, çok kötü, umarım sorununu çözersin.
* Bende de aynı sorun var...
:::

#### <a name="q6"></a> **Windows makinemle ilgili bir sorunum var, yardım edebilir misiniz?**
::: tip 
Tabii. O Microsoft çöpünden kurtul ve Linux veya BSD gibi açık kodlu bir işletim sistemi kur.

**Not**: Resmi bir Windows sürümü olan ya da Windows makinelerle etkileşen (samba gibi) programlarla ilgili sorular sorabilirsiniz. Problemin programdan değil Windows'tan kaynaklandığını söyleyen yanıtlar aldığınızda şaşırmayın çünkü hatanın ondan kaynaklanması sıkça karşılaşılan bir durumdur.
:::

#### <a name="q7"></a> **Yazılımım çalışmıyor. Sanırım sistemdeki X bozuk.**
::: tip 
Yüzlerce veya binlerce kişi tarafından kullanılan sistem çağrılarındaki ve kütüphanelerindeki apaçık bir eksikliği bildiren ilk kişi olmanız muhtemel olmakla birlikte, elinizde sarsılmaz deliller olmadığı gün gibi aşikar. Olağandışı iddialar, olağandışı kanıtlar gerektirir; bu tür bir şuçlama yaparken, durumu açık seçik beyan etmeniz ve hatayı meydana getiren olayları ayrıntılı bir şekilde belgelemeniz gerekir.
:::

#### <a name="q8"></a> **Linux veya X'i yüklerken sorun yaşıyorum. Yardım eder misiniz?**
::: tip 
Hayır. Bu sorunu çözmem için, makinana doğrudan erişim sağlamam gerek. Yerel Linux Kullanıcılar Grubundan yardım isteyebilirsin. Kullanıcı grupları listesine [buradan](http://www.linux.org/groups/index.html) erişebilirsiniz.

**Not**: Linux yüklemekle ilgili sorular bir forumda veya özel bir dağıtımın mesaj listesinde ya da yerel kullanıcı grubu forumunda uygun olabilir. Bu durumlarda hatanın ayrıntılarını tam olarak tanımlamaya dikkat edin ama öncelikle "linux" ve şüpheli gördüğünüz donanımların isimlerini anahtar kelimeler olarak kullanarak dikkatli bir arama yapın.
:::

#### <a name="q9"></a> **Root parolasını nasıl kırarım? Sohbet Kanalları yöneticileri haklarını nasıl çalarım? Başkalarının e-postalarını nasıl okurum?**
::: tip 
Bu tür bir şey için bir üstattan yardım istediğine göre, sen gerçek bir moron olmalısın.
:::








